PANEGYRICUS 66. 67. 68. 281

stu, 'toto denique corpore fides! Tenebit ergo semper quid
suaserit, scietque noS, quotiens libertatem quam dedit expe·
riemur, sibi parere. Necverendum est ne incautos putet, si
fidelitate temporum constanter utamur, quos meminit sub malo
5principe aliter vixisse. Nuncupare vota et pro aeternitate im·
perii et pro salute principum , immo pro salute principum ac
propter· illos pro aeternitate imperii solebamus. Haec pro im-
perio nostro in quae sint verba suscepta operae pretium est
adnotare ‘'si bene rem publicam et ex utilitate omnium rexe-
lo ris'. Digna vota quae semper suscipiantur semperque solvan·
tur. Egit cum diis ipso te auctore, Caesar, res publica ut te
sospitem incolumemque praestarent, si tu ceteros praestitis-
ses; si contra, illi quoque a custodia tui capitis„ oculos dimo·
verent teque relinquerent votis quae non palam susciperentur.
15 Alii se superstites rei publicae optabant faciebantque: tibi sa-
lus tua invisa est, si non sit cum rei publicae salute coniuncta.
Nihil pro te pateris optari, nisi expediat optantibus , omnihus-
que annis in consilium de te deos mittis, exigisque ut senten-
tiam suam mutent, si talis esse desieris qualis electus es. Sed
20 ingenti conscientia, Caesar, pacisceris cum diis ut te, si me-
reberis, servent, cum scias an merearis neminem magis quam
deos scire. Nonne vobis, patres conscripti, haec diebus ac
noctibus agitare secum videtur? ‘ego quidem in me, si omni-
um utilitas ita posceret, etiam praefecti manum armavi: sed
25 ne deorum quidem aut iram aut neglegentiam deprecor; quaeso
immo et obtestor ne umquam pro me vota res, publica invita
suscipiat, aut si susceperit invita, ne debeat'. Capis erg0, 68
Caesar, salutis tuae gloriosissimum fructum ex consensu deo-
rum. Nam cum excipias ut ita demum te dii servent, si hene
30 rem publicam et ex utilitate omnium ‘rexeris , certus es te bene
rem publicam regere, cum servent. Itaque securus tibi et
laetus dies exit, qui principes alios cura et metu distinebat,
cum suspensi et attoniti parumque confisi patientia nostra, hinc
atque inde publicae servitutis nuntios expectarent. Ac si forte
35 aliquos flumina nives venti praepedissent, statim hoc illud esse
credebant quod merebantur; nec erat discrimen ullum pavoris,
propterea quod, cum a malo principe tamquam successor ti·
meatur quisquis est dignior, cum sit nemo non dignior, omues

